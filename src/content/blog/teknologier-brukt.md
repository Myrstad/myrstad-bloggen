---
title: Hvordan jeg lagde bloggen
date: 2023-07-01
author:
  name: Morten Myrstad
  email: mailto:post@mortenmyrstad.no
image:
  src: /img/workspace.jpg
  alt: En pult med pc, mobil og kaffe
description: Hei verden! Dette er et innlegg som forklarer hvordan bloggen er bygd opp rent teknologisk. Kanskje du lærer noe, eller blir inspirert?
draft: false
tags: ['norsk', 'astro', 'github', 'figma']
---

## Teknologiene jeg bruker til bloggen

Ramset opp:

- [Astro](#astro)
- [GitHub](#github)
- [Pages](#pages)
- [Figma](#figma)

Men før vi begynner vil jeg si takk som leser denne splitter nye bloggen, det betyr mye!

#### Astro

Astro er et JavaScript rammeverk for å lage statiske nettsider som skal laste inn kjemperaskt, fordi andre rammeverk som f.eks. [Next.js](https://nextjs.org/) kan bli veldig, veldig treg på grunn av all JavaScripten som må lastes inn. For både å laste inn selve siden med JavaScript, men òg funksjonalitet, som gjør at det føles ut som at det lastes inn veldig tregt. Men, med Astro får du så mye ren HTML som mulig, som gjør at siden laster raskt inn fordi at det trengs mindre JavaScript.

#### GitHub

Denne sier seg selv om det kjenner til GitHub fra før av. Om du ikke vet hva GitHub er derimot, så er det et versjonskontrollsystem, som enkelt sagt betyr at den lagrer alle filene dine, samt alle endringer mellom versjoner. I praksis betyr det at den lagrer all koden din for hver gang den oppdateres. Som er kjekt om du for eksempel ødelegger en funksjon, så kan du enten gå tilbake til en versjon som funket, eller gammal funksjonell kildekode!

#### Pages

Alle nettsider som eksister ligger på en server, jeg er en student med "dårlig" råd ... Så dermed ble det gratis 'hosting' via GitHub Pages, noe jeg er kjempefornøyd med. Og jeg fikk koblet opp domenene mine til Pages som er et stort pluss.

#### Figma

Figma er et program for å designe alt mulig rart, selv lagde jeg nettsiden som en Figma-sketch før jeg begynte å programmere. Alt fra nettsidens design, til logoen er laget i Figma, og det er noe jeg anbefaler om du har tenkt til å lage en vakker nettside!

## Prosessen

1.  Designe nettsiden med ulike design i Figma
2.  Lære om Astro
3.  Bruke Astro til å lage bloggen
4.  Bruke GitHub for versjonskontroll
5.  Bruke Pages for å publisere bloggen

Ser kanskje rett fram ut? Ja, men det ligger mye arbeid i hvert steg av prosessen, spesielt steg 1, 2, og 3!

## Konklusjon?

Jeg er kjempefornøyd med å ha lagd en egen blogg, med godt grafisk design og forhåpentligvis helt greit innhold. Angrer ikke et sekund på at jeg har brukt så mye av sommerferien på dette. Anbefaler alle andre å lage en egen blogg, selv om den bare er for deg selv.

Har du derimot tilbakemeldinger om forbedringer, rettelser eller ting som ikke fungerer så send meg gjerne en epost på [post@mortenmyrstad.no](mailto:post@mortenmyrstad.no)
